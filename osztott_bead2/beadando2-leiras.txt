
A beadandó második fázisában az első fázisban elkészített feladatot kell
a következőknek megfelelően módosítani és kiegészíteni.

----------------------------------------------

A bead.dht csomagban készítsd el a StartDHT osztályt,
amely a parancssori argumentumban megadott számú DHTNode-ot indít el
párhuzamosan a 10000, 10001, ... portokkal.
A DHTNode-ok működése csak annyiban változzon,
hogy nem külön programként kell őket elindítani.

A DHTNode-ok elindítása után a StartDHT osztály készítsen el egy RMI távoli objektumot,
és jegyezze be az alapértelmezett porton (1099) elindított registry-be "dht" néven.
A távoli objektum kezeléséhez szükséges programegységek szintén
a bead.dht csomagba kerüljenek.

A következő függvények legyenek elérhetőek a távoli objektumon:

- List<String> lookup(String filename)
A megadott nevű fájlt próbálja letölteni az elosztott rendszerből úgy,
hogy az indítottak közül egy véletlenszerű DHTNode-hoz kapcsolódik.
Amennyiben a fájl nem található a rendszerben, null-t adjon vissza,
egyébként pedig a fájl sorait egy listában.

- void upload(String filename, List<String> filecontent)
Az első paraméter a fájl neve,
a második paraméter pedig a feltölteni kívánt fájl sorait tartalmazó lista.
Egy véletlenszerűen kiválasztott DHTNode-on keresztül tölti fel
a megadott fájlt az elosztott rendszerbe.


A bead.test nevű csomagban hozz létre egy DHTTest nevű osztályt,
amely a következőképpen működik:

  - parancssori argumentumként egy mappanevet kap

  - kapcsolódjon a "dht" RMI szolgáltatáshoz

  - sorra töltse fel a mappában található, 1 MB-nál kisebb méretű fájlokat
  (feltételezhetjük, hogy csak szöveges állományok vannak a megadott mappában)
  Jegyezze meg az első fájl nevét!

  - hozzon létre egy "downloads" nevű mappát az aktuális könyvtárban,
  töltse le a megjegyzett nevű fájlt az elosztott rendszerből
  és a tartalmát írja ki egy megegyező nevű fájlba a downloads mappába

  - próbálja a "foo.bar" nevű fájl letölteni a rendszerből
  (ilyen nevű fájl ne legyen a mappában),
  és ellenőrizze, hogy null-t kap-e eredményül
